content_bard:
  -
    type: text
    text: '<h3><b>TOESTAND ZOEKT een CO-COÖRDINATOR voor ALLEE DU KAAI</b></h3><p>Ben je een verbind(st)er, een doen(st)er, een planning-wizard en een opruim(st)er? Vind je graag oplossingen voor kleine en grote problemen? Heb je een passie voor de Brusselse Noordwijk en spreek je de talen van de stad? Breng je mensen samen, sta je graag midden in de actie en breng je daarvan graag verslag uit? Dan hebben wij de geknipte job voor jou!<br></p><p>Wie zijn wij? Vzw Toestand: een samenraapsel van vrijwilligers, werkkrachten, collectieven en motivés die samen aan een betere samenleving willen bouwen. Leegstaande, vergeten plekken geven wij een nieuwe sociaal- culturele invulling en daar komt best wel wat opvolging bij kijken.</p><p>Het project Allee Du Kaai is zo’n tijdelijke spontane actiezone, gelegen tussen de Noord- en Maritiemwijk in respectievelijk Brussel en Molenbeek. Hier beheren we zo’n 9000m² binnen- en buitenruimte in afwachting van de bouw van een park. Deze plek is nu voor de ene een repetitieruimte, voor de andere een zeefdrukatelier, een skatepark, een fietsatelier, een plek om te feesten, een jeugdhuis, een plek om de buurt te leren kennen, …</p><p>Wij vormen op Allee du Kaai een team van drie medewerkers die deeltijds op deze site werken, ieder met een eigen rol en complementair takenpakket. We zoeken een nieuwe collega: een dynamische co-coördinator. Als co-coördinator van Allee Du Kaai ben je verantwoordelijk voor de goede gang van zaken. Je wordt zo deel van de Toestand-Community.</p><p>Je staat met deze functie met je voeten in elk aspect van de werking, bepaalde aspecten draag je autonoom, voor veel andere zaken zoek je met je expert-collega’s samen naar oplossingen.</p><p>Je organiseert wekelijkse radicaal laagdrempelige onthaalmomenten, dat zijn de sleutelmomenten in de werking van Allee du Kaai. Je hebt bijzondere aandacht voor mensen in precariteit en zorgt ervoor dat ze zich welkom voelen. Je ondersteunt onze bezoekers in hun eigenaarschap in deze plek, dit altijd binnen een collectieve, sociale dynamiek, bewust van de verschillende mensen op de site. Je bent blijvend op zoek naar nieuwe partners, maakt hen wegwijs en denkt mee na over hun toekomst op het project. Je verzorgt de communicatie over het project en de verschillende activiteiten. Je houdt tot in de puntjes een overzicht bij van alle activiteiten, hoe spontaan ze zich ook hebben aangeboden. Je rapporteert regelmatig over onze werking naar de lokale overheden, onze opdrachtgever (Leefmilieu Brussel) en verzorgt de externe communicatie van het project. Je bent hartelijk en verwelkomend en als het toch fout gaat bemiddel je bij conflicten. Je bent niet bang van een logistieke uitdaging, pakt zelf al eens een boormachine vast en gaat waar nodig op zoek naar oplossingen met slimme vrijwilligers of je logistieke collega’s.</p><p>Werken bij Toestand is ervoor durven gaan, je plan trekken en samenwerken. Heb je een sterk verantwoordelijkheidsgevoel en beschik je over de nodige mensenkennis? Kan je oplossingsgericht denken? Kan je goed verslag geven door te schrijven, tekenen, te fotograferen en ben je tweetalig?&nbsp;</p><p>Stuur voor middernacht, 12 december 2021 je cv en sollicitatiebrief naar jobs@toestand.be. Voor meer informatie over onze werking kan je terecht op onze websites&nbsp;<a href="http://www.toestand.be/">www.toestand.be</a>&nbsp;&amp;&nbsp;<a href="http://www.alleedukaai.be/">www.alleedukaai.be</a>&nbsp;of bellen naar Tine Declerck +32 478 664 996.</p><p>Volledige jobomschrijving vind je&nbsp;<a href="https://toestand.be/assets/ADK/2021-11-co-coordinatie_adk.pdf">hier</a>.</p><p><br></p><p><br></p><h2><br></h2><p><br></p><p><br></p><p><br></p><p><br></p><h2><br></h2><p><br></p><h2><br></h2>'
descr: |
  <p>We're looking for two colleagues to join our team.
  </p>
  
id: 49127af1-b1c8-4bea-b8c0-31170581ef03
