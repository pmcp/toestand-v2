intro: |
  <p>Een aflopend chronologisch overzicht van al onze projecten van tijdelijk ruimtegebruik, in Brussel en de rand. Van korte, punctuele activiteiten ('momenten'), tot langlopende bezettingen van grotere gebouwen en openbare ruimte ('Spontane Actiezones').
  </p>
  <p><br>
  </p>
article-sections:
  -
    type: section
    section_title: 'BARA (2019 - 2021)'
    in_overview: true
    in_menu: false
    bard:
      -
        type: text
        text: '<p>In de Barastraat in Anderlecht kan Toestand voor enkele jaren een leegstaand vormingscentrum van de NMBS benutten. We ontvangen er tal van partners die samen het project ook financieel dragen. Zelf brachten we er ons project ‘In Limbo’ in onder.&nbsp;</p>'
  -
    type: section
    section_title: 'KORENBEEK (2019 - nu)'
    in_overview: true
    in_menu: false
    bard:
      -
        type: text
        text: '<p>Partners in het netwerk van Toestand hadden nood aan een gedeelde ruimte voor enkele projecten. Toestand omkaderde succesvol hun antwoord op de projectoproep voor de tijdelijke bezetting van de Korenbeekschool van de gemeente Sint-Jans-Molenbeek. Het is een eerste experiment met een SAZ waarbij Toestand zelf geen middelen krijgt en probeert een ondersteunende rol op te nemen in plaats van een coördinerende.&nbsp;</p>'
  -
    type: section
    section_title: 'TOESTAND TETOVA TERMOKISS TIRANA (2019)'
    in_overview: true
    in_menu: false
    bard:
      -
        type: text
        text: '<p>Het Balkannetwerk van Toestand blijft uitdijen. Na Pristina en Tetova vroegen ook jongeren in Tirana om samen met ons een sociaal-culturele ontmoetingsplek te bouwen. We vormden met jongeren uit de vier landen een verlaten tractorfabriek in Uzina om tot een plek voor initiatief en experiment.&nbsp;</p>'
  -
    type: section
    section_title: 'IN LIMBO (2018 - nu)'
    in_overview: true
    in_menu: false
    bard:
      -
        type: text
        text: '<p>Toestand richt haar projecten in met herbruikmateriaal. Om ook anderen te laten genieten van dit materiaal en de kennis om het te gebruiken, richtten we het project ‘Find, Learn, Support’ op. Het werd samengevoegd met het bestaande project ‘In Limbo’ tot een digitaal én fysiek platform om herbruikbaar materiaal uit te wisselen. Deelnemers aan het project betalen voor het materiaal niet in geld, maar in tijdsinvestering (voorraad opruimen, materiaal verplaatsen of afbreken). Zo biedt het voor beginnende initiatieven een duurzaam alternatief voor een vermarkte sector, alsook een netwerk.&nbsp;</p>'
  -
    type: section
    section_title: 'TOESTAND TETOVA (2018)'
    in_overview: true
    in_menu: false
    bard:
      -
        type: text
        text: '<p>Het project Termokiss zette mensen in beweging in de Balkan. Na onze passage in Pristina kregen we een aanvraag om in Tetova, Noord-Macedonië, een leegstaande ruimte om te bouwen met en voor een plaatselijke groep jongeren. We pakten een oud radiostation aan (dat nu Tetova Socio Cultural Space heet) en bouwden naast het busstation een park met skate-infrastructuur.&nbsp;</p>'
  -
    type: section
    section_title: 'PARQUE ARCO IRIS (2017)'
    in_overview: true
    in_menu: false
    bard:
      -
        type: text
        text: '<p>Op vraag van Associación Anaquerando Gitana gingen we naar Granada. Daar renoveren we met lokale verenigingen een publiek park. Het kreeg regenboogkleuren - vandaar de naam - en werd terug ingericht naargelang de noden van haar bezoekers. Samen met hen bouwden we speelruimtes voor jong en oud, sport- en spelinfastructuur en stelden we een binnenruimte opnieuw ter beschikking.&nbsp;</p>'
  -
    type: section
    section_title: 'LA DALLE - DEN TEGEL (2017 - 2018)'
    in_overview: true
    in_menu: false
    bard:
      -
        type: text
        text: '<p>De Stad Brussel werkt aan de herinrichting van de publieke ruimte aan de voet van een sociale woontoren naast het treinstation Kapellekerk. Op vraag van architectuurbureau l’Escaut (nu La Générale) nam Toestand de publieke ruimte onder handen als SAZ, waarbij 4 keer per jaar een evenement werd georganiseerd om samen met de buurtbewoners de ruimte anders te dromen én in te richten.&nbsp;</p>'
  -
    type: section
    section_title: 'BIESTEBROEK (2016 - nu)'
    in_overview: true
    in_menu: false
    bard:
      -
        type: text
        text: '<p>De gemeente Anderlecht stelde de voormalige gebouwen van muziekstudio PIAS ter beschikking voor een tijdelijk wijkcentrum van 2016 tot en met 2017. Toestand bracht er artiesten, sportorganisaties, een jeugdhuis, gemeenschappelijke plekken en tal van jonge initiatieven in onder. Sinds 2018 moesten we verhuizen naar een nieuwe locatie: Biestebroekbis. We overkoepelen het project en bieden communicatieve, logistieke en coördinerende steun aan de partnerorganisaties. Met steun van het Brussels Hoofdstedelijk Gewest in het kader van het duurzaam wijkcontract Biestebroek.&nbsp;</p>'
  -
    type: section
    section_title: 'OBERSTADT (2016)'
    in_overview: true
    in_menu: false
    bard:
      -
        type: text
        text: '<p>Eén van de stichtende leden van Toestand, Niels Coppens werd uitgenodigd voor een artistieke residentie in Mönchengladbach, Duitsland. Gedurende 6 maanden werkte hij in een verlaten hotel. Dit werd al snel een culturele hotspot van de voormalige industriële stad.&nbsp;</p>'
  -
    type: section
    section_title: 'TERMOKISS (2016)'
    in_overview: true
    in_menu: false
    bard:
      -
        type: text
        text: '<p>Toestand werkte samen met InfoQuartier Mâche (Zwiterland) en Kosovo Architecture Foundation (Pristina). 25 Belgen, 15 Zwitsers en 5 à 20 Kosovaren werkten een week lang de longen uit hun lijf. Samen bouwden we de verlaten warmtewisselaar van Termokos om tot het alternatief sociaal-cultureel centrum ‘Termokiss’.&nbsp;</p>'
  -
    type: section
    section_title: 'MARIE MOSKOU (2016 - 2019)'
    in_overview: true
    in_menu: false
    bard:
      -
        type: text
        text: '<p>Samen met de gemeente Sint-Gillis organiseerde Toestand de tussentijdse activering en inrichting van het Marie Jansonplein. We brachten er organisaties en burgerinitiatieven samen met buurtbewoners en handelaars om het plein nieuw leven in te blazen. De tijdelijke invulling diende ook als test voor de uiteindelijke renovatie van het plein, die nu wordt uitgevoerd door architecte Paula Vigano. Met steun van het Brussels Hoofdstedelijk Gewest in het kader van het duurzaam wijkcontract Voorplein-Morichard.&nbsp;</p>'
  -
    type: section
    section_title: 'BOVENLOKAAL JEUGDHUISPROJECT (2016 - nu)'
    in_overview: true
    in_menu: false
    bard:
      -
        type: text
        text: '<p>Om de jeugdhuiswerking op Allee Du Kaai te versterken, kreeg Toestand een subsidie voor ‘bovenlokaal jeugdhuisproject’. Hiermee verbinden we de artistieke ambities van jongeren uit de kanaalzone met partners binnen het Toestand-netwerk.&nbsp;</p>'
  -
    type: section
    section_title: 'KAK-TOESTANDEN (2015)'
    in_overview: true
    in_menu: false
    bard:
      -
        type: text
        text: '<p>Het Brusselse Periferia-festival vestigt de aandacht op de ontwikkelingen in de rand van Brussel. De verlaten Renaultfabrieken in Vilvoorde staan leeg sinds de jaren 90. Samen met de theatergroep KAK organiseerde Toestand KAK-Toestanden: performance in de sfeer én de gebouwen van die verlaten Renaultfabriek.&nbsp;</p>'
  -
    type: section
    section_title: 'PLEIN PUBLIC (2015)'
    in_overview: true
    in_menu: false
    bard:
      -
        type: text
        text: '<p>Op de grens van drie Brusselse gemeenten stond ooit een grote loods (zie La Bulle). Die brandde af en liet een groot betonnen plein na. Dit ombouwen naar een buurtparkje leek alleen maar logisch. Na het verlaten betonnen plein vroeg het Brussels Hoofdstedelijk Gewest ons hierop verder te werken. Samen met jongeren, families, junkies en hipsters bouwden we het uit tot een echt publiek plein, en SAZ ‘Plein Public’ werd geboren.&nbsp;</p>'
  -
    type: section
    section_title: 'TRANSFORMERS (2015)'
    in_overview: true
    in_menu: false
    bard:
      -
        type: text
        text: '<p>Cultural Di@logue nodigde Toestand in de zomer van 2015 uit om in Kremenchuk deel te nemen aan Transformers: een festival waarin Sovjet-architectuur een nieuwe invulling kreeg. Op een week tijd bouwden 12 Belgische vrijwilligers en een team van ca 15 Oekraïners een verlaten cinema om tot een culturele plek voor de jeugd. Na de winter vonden zij een nieuwe plek en werden ze #Adapter’.&nbsp;</p>'
  -
    type: section
    section_title: 'BUILD YOUR OWN PARK (2015)'
    in_overview: true
    in_menu: false
    bard:
      -
        type: text
        text: '<p>De buurtbewoners en -organisaties van de buurt Anneessens waren teleurgesteld in hun publieke ruimte. ‘Buurtwinkel’ werkte samen met Toestand om een braakliggend terrein om te bouwen tot een parkje, een grote gemeenschapsbank te bouwen met de jongeren, en met de buurtbewoners hun eigen publieke ruimte terug op te eisen.&nbsp;</p>'
  -
    type: section
    section_title: 'VOOR IEDEREEN DOOR IEDEREEN #2 (2015)'
    in_overview: true
    in_menu: false
    bard:
      -
        type: text
        text: '<p>Iedereen had iedereen al een tijdje niet gezien. Iedereen nodigde dan ook iedereen opnieuw uit om samen van een oude chocoladefabriek te genieten, en samen een evenement te organiseren. In coproductie met iedereen werd het al snel een ruimte waar muziek kon worden gemaakt, waar mensen konden discussiëren en konden creëren.&nbsp;</p>'
  -
    type: section
    section_title: 'ALLEE DU KAAI (2014)'
    in_overview: true
    in_menu: false
    bard:
      -
        type: text
        text: '<p>Allee du Kaai is een Spontane Actie Zone aan het kanaal in Brussel. De 9 000 m2 gebouwen en buitenruimte worden ter beschikking gesteld aan een 40-tal organisaties die er allerlei activiteiten ontwikkelen voor erg diverse doelgroepen. Dat gaat van zeefdrukken tot moestuinen; van capoeira tot skate en volkskeuken, met jongeren uit Molenbeek,hip-hoppers en psychiatrische patiënten. Jaarlijks krijgen we meer dan 40 000 bezoekers over de vloer. Genomineerd voor de Mixity Awards door visit.brussels.&nbsp;</p>'
  -
    type: section
    section_title: 'MOMENT #10 (2014)'
    in_overview: true
    in_menu: false
    bard:
      -
        type: text
        text: '<p>Een week knutselen met stellingen en alternatieve programmatie om een nieuw podium te vullen voor het gratis festival Bruksellive.&nbsp;</p>'
  -
    type: section
    section_title: 'LA BULLE (2013)'
    in_overview: true
    in_menu: false
    bard:
      -
        type: text
        text: '<p>Een evenement op ‘4 murs sans toit’ kon niet doorgaan, dus moest een nieuwe plek gevonden worden. Een grote loods kon dienst doen, maar rook fel naar haar bewoners (duiven en junkies). We bouwden met Gniak, Compilothèque en 123 een luchtbel die we vulden met verse lucht van buiten en hielden daarin een concert.&nbsp;</p>'
  -
    type: section
    section_title: '4 MURS (2013)'
    in_overview: true
    in_menu: false
    bard:
      -
        type: text
        text: '<p>Na een jaar hopeloos zoeken naar een plek om te gebruiken voor een tijdelijk project, waren we het beu. Dus bouwden we ons eigen cultureel centrum op een verlaten braakliggend terrein, ommuurd door 4 gigantische betonnen muren. De eigenaar gaf zijn akkoord, maar bleek niet de échte eigenaar te zijn. Het mooie liedje duurde dus niet erg lang.&nbsp;</p>'
  -
    type: section
    section_title: 'PLEK 322 (2012)'
    in_overview: true
    in_menu: false
    bard:
      -
        type: text
        text: '<p>De Stad Vilvoorde stelde een verlaten school ter beschikking die in september zou worden afgebroken. De eerste Spontane Actie Zone van Toestand was geboren. De vzw’s Toestand en Goesting gingen hun gang en gingen een zomer lang uit de bol. Bouwen, workshops, culturele activiteiten, momenten en een groot eindfeest als hoogtepunt. Het project gaf goesting in meer, en Toestand ging verder op zoek naar leegstaande panden om om te vormen tot tijdelijke sociaal-culturele ontmoetingsruimtes.</p>'
  -
    type: section
    section_title: 'VOOR IEDEREEN, DOOR IEDEREEN #1 (2012)'
    in_overview: true
    in_menu: false
    bard:
      -
        type: text
        text: '<p>Een verlaten casino diende als labo voor een eerste experiment. Iedereen nodigde iedereen uit voor een avondje samen genieten. Gedurende de nacht deelde iedereen met iedereen eten, drank, muziek, kleren en kunst. Deelnemen aan de avond was meer dan consumptie; iedereen werd door zijn/haar aanwezigheid co-producent van het evenement.&nbsp;</p>'
title: 'Tijdslijn projecten'
date: '2020-06-18'
template: detail
hide_from_nav: false
fieldset: page__article
id: 482e707d-6226-4cbc-86af-0bf458ac9a17
